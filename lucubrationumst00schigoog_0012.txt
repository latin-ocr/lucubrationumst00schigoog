„7-

pretatio, quo nitore quae vult et quae sentit iudicia et argumenta
Papinius, instituta atque adornata sint. Peccaverit bic illic Statius,
— pons est, quo rescisso plerisque universis illius aetatis ratione
et moribus intercludimur; optime meruit de tota litterarum monu-

· mentis! Flaccum igitur, Maronem, Nasonem imitatus quamvis

elatione, altitudine, artificio, elegantia saepe feratur in maius,
minime debet incusari Scythica glacie frigidior. lmmo vero ad-
. miranda Statianorum flores ac lumina carminum! admiranda facundia,
volubilitas, sententiarum reconditarum crebritas! Acsi quae nostrae
cogitationi sunt obscura, - Roma locuta est! Permultorum summus
est splendor locorum, felix et audax inventio, permultarum in-
geniosum acumen dictionum ¹), neque miror, quod Papinius baud
gregali praeditus indole atque subtilitate, teneris ab unguiculis
genitoris arte imbutus exercitatusque exemplo iam adolescens ver·'
sibus studuit. Quae cum adpropinquantibus fortunae vicissitudinibus
evadere soleant unacum puerilis animi habitu sorte contento, arcanis
somniis perfuso, Statius rebus et secundis et adversis usque occi-
dentem in vitam gratum semper se praebuit Musis et dilectum.

Placeat igitur, cum cannina placent nativo quodam colore, vera
vitae imagine, placeat vel ipse poeta!

Hic etsi nonnulla de Papinio ipsol) paullo uberius adferre
possum, quae cum aliorum libris tum Silvis exstantia sub unum
adspectum subiecta cognoscantur, reticendi tamen utar ratione, ne
sim longus neve nimis accrescat opusculum.

Sed cave increpes me pacis et concordiae tanquam patronum:
exemplis quae dixi, evincam.

1) cf. Ang. Polit. ad Silv.: ,Nihil in Silvis non sagacissime inventum, non
prudentissime dispositum est, nullus non tentatus locus atque excussus, unde aliqua
modo voluptas eliceretur. ltaque ut in Thebaide atque Achilleide secundum sibi
inter sui ordinis poetas suo quasi iure locum vindicarit, ita in bis Silvarum poematis,
quibus citra aemulum floruit, tam se ipse post se reliquit, quam eundem Virgilius
Maro in superioribus antecesserat . . .. Ut non ierim inficias posse aliquid in
tanta Latinorum supellectile inveniri, quod his Silvarum libellis ..... antecellat:
ita illud meo quasi iure posse videor obtinere eiusmodi esse bos libellos, quibus.. ..
nibil ex omni Latinorum copia antetuleris.“ - cf. praet J. Casp. Gaevert, Μ. Ant.
Sabellicus, lul. Caesar Scaliger, l·l. de Groot, Pr. Vollmer.

2) cf. ll praef. 21 sq.; 2, 6. lll 5, 28 sqq, 78 sqq. lV 2, 65 sqq.;
4, 69 sq. V 3, ³6 sq, 225 sqq. Fr. Dubn, Nott. litt.; Dom. Cald. Silv. ed, li. 1475;
H. de (iroot; Ferd. Hand; Cocc. Sabell.; ter. Markland; Fr. Vollmer (P. Pap. Stat.
Silv. l. praef. paga sq, 15 sqq.) quique ceteri Silvas adnotarunt viri docti.

 

